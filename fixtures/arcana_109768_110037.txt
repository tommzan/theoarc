inquit, Cum singulis planetis ob similitudinem quandam metalla singula sint attributa, metallorum tortores, siue chemistae artifices, hanc totam fere fabulam ad suam artem retorserunt, cum se Gebrum, Hermetem et Raimundum platonicos imitari velle profiteantur: Dicunt enim, fictum fuisse ab antiquis, quod Iupiter Saturno genitales partes absciderit acuta falce, easque in mare deiecerit, ex quibus et e spuma nata sit Venus; Quia Saturnus sal sit quidam, pater Iovis, praeparati salis scilicet, qui fit ex eo praeparato: Sed quoniam cum Iupiter in vase vitreo existit in peracutam tenuemque aquam soluitur propter vim ignis, quae sumitur etiam ab ipso Iove, cum viriles partes secum afferat, incidens ac separans sulfur intimum ac in sale latens, quae recidunt in vas, quod accipiendis apponitur; Idcirco et Saturno amputatas viriles partes dicunt, et cum sal in aquam tanquam in mare decidat, ex illo sale et sulfure gignitur Venus, Conantur enim metallorum tortores